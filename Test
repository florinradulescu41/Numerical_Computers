Radulescu Florin 323 CC

1. Care sunt instructiunile unui processor MIPS care opereaza intr-un singur
ciclu de ceas?
Detaliati zonele de biti pentru fiecare instructiune in parte.

Raspuns:

Instrucțiunile MIPS au 32 de biți si sunt prezente trei formate diferite:
Tipul R = formatul instrucțiunii aritmetice
Tipul I = formatul instrucțiunii de transfer, ramificație, imediat
Tipul J = formatul instrucțiunii de salt

Exemple de aceste instrucțiuni: de referire a memoriei (încărcare/memorare), 
aritmetice și logice (add, sub, and, or, slt (set-on-less-than)), sau de
ramificație la egal și de salt.

Detalierea zonelor de biti:
Tipul R: bitii 31-26 - op: codul de operație al instrucțiunii
	bitii 25-21 - rs: adresa registru sursă
	bitii 20-16 - rt: adresa alt registru sursă
	bitii 15-11 - rd: adresa registru destinație
	bitii 10-6 - shamt: numărul de biți cu care se efectuează deplasarea
	bitii 5-0 - funct: selectia variantei de operație specificată de op

Tipul I: bitii 31-26 - op: codul de operație al instrucțiunii
	bitii 25-21 - rs: adresa registru sursă
	bitii 20-16 - rt: adresa alt registru sursă
	bitii 15-0 - adresa: deplasarea adresei(offset)/valoarea imediata

Tipul J: bitii 31-26 - op: codul de operație al instrucțiunii
	bitii 25-0 - adresa tinta: deplasarea pentru adresa țintă de salt

2. Descrieti calea de date pentru efectuarea instructiunii de ramificatie la
egal.

Raspuns:

Instrucțiunea este formată din 2 registre care sunt comparate pentru egalitate
și o deplasare de 16 biți, folosită în calculul adresei obiectiv pentru
ramificaţie: beq $t1, $t2, offset

În vederea implementării acestei instrucțiuni trebuie determinată adresa
obiectiv pentru ramificație, anume incrementam PC cu câmpul de deplasare al
instrucțiunii cu semnul extins. Offset este folosit în calculul adresei
obiectiv pentru ramificație, care este relativă la adresa instrucțiunii de
ramificație. Câmpul deplasării trebuie mutat cu 2 poziții la stânga.

Arhitectura setului de instrucțiuni specifică faptul că baza pentru calculul
adresei de ramificație este adresa instrucțiunii care urmează ramificației.
Deoarece automat se calculează PC+4 (adresa următoarei instrucțiuni), această
valoare se utilizează ca bază pentru calculul adresei obiectiv pentru
ramificație.

Arhitectura mai stabilește că trebuie deplasat spre stânga cu 2
biți câmpul deplasării din instrucțiune, deoarece deplasarea este la nivel de
cuvânt. Această deplasare spre stânga  crește domeniul efectiv al câmpului
deplasării cu un factor de 4.
